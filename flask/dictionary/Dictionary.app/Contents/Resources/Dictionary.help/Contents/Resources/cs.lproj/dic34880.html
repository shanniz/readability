<html lang="cs"><head><meta charset="UTF-8"><title>Zobrazení definicí slov pomocí Slovníku</title><meta name="description" content="Aplikace Slovník slouží k zobrazování definicí slov z různých zdrojů."><meta name="keywords" content="Wikipedie, definice, slovník, synonyma, tezaurus"></head><body dir="ltr" id="dic34880" class="AppleTopic"><a name="dic34880"></a><h1>Nápověda pro Slovník</h1><p>V aplikaci Slovník si můžete prohlížet definice slov a frází z několika různých zdrojů.</p><div class="Alert"><p class="Tip"><strong class="tip">Tip: </strong>Kromě toho vám umožňuje rychlé <a href="help:anchor='mchl3983326c' bookID='com.apple.machelp'" class="URL">vyhledávání slov</a> při práci v jiných aplikacích a při prohlížení webových stránek.</p></div><figure><img src="Art/S0001_Dictionary.png" alt="Velké okno Slovník se zobrazenou definicí. Kliknutím na libovolné slovo v definici můžete zobrazit jeho definici. Chcete-li zobrazit větší verzi některého obrázku v definici, stačí na obrázek kliknout. Chcete-li vybrat zdroj, ve kterém se má vyhledávat, klikněte na jeho název na panelu se zdroji, umístěném pod panelem nástrojů. Do vyhledávacího pole zadejte slovo nebo frázi " height="478" width="351"></figure><p>Slovník můžete otevřít z Launchpadu (klikněte na ikonu Launchpadu <img src="../SharedGlobalArt/IL_Launchpad_osx.png" role="text img" alt="" height="30" width="34"> v Docku).</p><p><a href="x-help-script://com.apple.machelp/scpt/OpnAppBndID.scpt?open,com.apple.Dictionary" class="URL">Otevření Slovníku</a></p><div id="apdfa31cd7aa57e4" class="Task"><h2 role="button" aria-controls="aria-apdfa31cd7aa57e4" aria-expanded="true" class="Name">Vyhledání slova nebo fráze ve Slovníku</h2><div class="TaskBody" role="region" aria-hidden="false" id="aria-apdfa31cd7aa57e4"><ul class="ListSingle"><li><p>Zadejte slovo nebo frázi do vyhledávacího pole v pravém horním rohu okna Slovníku. </p><div class="Alert"><p class="Note"><strong>Poznámka: </strong>Po přidání nového zdroje do Slovníku počkejte s hledáním dalšího slova či fráze, dokud se nový zdroj plně nenačte. Informace o přidávání zdrojů najdete níže v části „Úprava zdrojů Slovníku“.</p></div><p>Pokud vyhledáte slovo v definici, v poli hledání se objeví tlačítko SnapBack <span class="NoBreak"><img src="../SharedGlobalArt/IL_dictsnap_osx.png" role="text img" alt="" height="30" width="34">.</span> Kliknutím na toto tlačítko se vrátíte k původní definici. Pomocí tlačítek se šipkami na panelu nástrojů okna Slovník můžete také přecházet mezi již zobrazenými definicemi.</p></li></ul></div></div><div id="apd3b29c6fdaf434" class="Task"><h2 role="button" aria-controls="aria-apd3b29c6fdaf434" aria-expanded="true" class="Name">Zvětšení nebo zmenšení textu</h2><div class="TaskBody" role="region" aria-hidden="false" id="aria-apd3b29c6fdaf434"><ul class="ListSingle"><li><p>Opakovaně klikněte na tlačítka s písmenem „A“ <img src="../SharedGlobalArt/IL_fontsize_osx.png" role="text img" alt="" height="30" width="67"> na panelu nástrojů v okně Slovník, dokud nedosáhnete požadované velikosti. </p><p>Velikost písma zůstane nezměněná, dokud znovu nekliknete na některé tlačítko s písmenem „A“.</p></li></ul></div></div><div id="apd168c2963cedf4" class="Task"><h2 role="button" aria-controls="aria-apd168c2963cedf4" aria-expanded="true" class="Name">Úprava zdrojů Slovníku</h2><div class="TaskBody" role="region" aria-hidden="false" id="aria-apd168c2963cedf4"><ul class="ListSingle"><li><p>Ve Slovníku použijte příkaz Slovník &gt; Předvolby. Nyní můžete vybrat požadované zdroje, jako je například španělský nebo korejský slovník, a také změnit jejich pořadí. Pro zdroje můžete nastavit různé volby, jako je například způsob zobrazení výslovnosti, a můžete také vybrat jazykové verze Wikipedie, v nichž chcete hledat. Zdroje, které zde vyberete, budou k dispozici ve Slovníku a při vyhledávání slov.</p></li></ul></div></div><div id="apdc77a232430234" class="Task"><h2 role="button" aria-controls="aria-apdc77a232430234" aria-expanded="true" class="Name">Skrytí vulgárních výrazů</h2><div class="TaskBody" role="region" aria-hidden="false" id="aria-apdc77a232430234"><ul class="ListSingle"><li><p>Jako správce Macu můžete určit, zda budou mít ostatní uživatelé přístup k nevhodným výrazům. Stačí k tomu pouze <a href="help:anchor='mtusr004' bookID='com.apple.machelp'" class="URL">nastavit na Macu rodičovský dohled</a> a poté zaškrtnout políčko „Skrýt vulgární výrazy ve Slovníku“ na panelu Jiné v předvolbách Rodičovský dohled. Jakmile je rodičovský nastaven, může jej vypnout pouze správce.</p></li></ul></div></div><p>Pokud vyhledáte slovo a Slovník nenajde žádné výsledky, je možné, že toto slovo není obsaženo v žádném ze zdrojů vybraných v předvolbách pro Slovník nebo že je nastaven rodičovský dohled. Slovník navrhne alternativy zadaného slova, pokud jsou k dispozici.</p><p>K rychlému zobrazení definice lze využít také hledání Spotlight. Klikněte na lupu <img src="../SharedGlobalArt/IL_spotlightmenu_osx.png" role="text img" alt="" height="30" width="32"> v pravém horním rohu obrazovky a pak zadejte slovo nebo frázi. </p><div class="LinkUniversal"><strong>VIZ TÉŽ</strong><a href="help:anchor='mchlp2299' bookID='com.apple.machelp'" class="URL">Kontrola pravopisu a gramatiky</a><a href="help:anchor='mh43558' bookID='com.apple.machelp'" class="URL">Další nápověda pro váš Mac</a></div></body></html>