<html lang="ca"><head><meta charset="UTF-8"><title>Obtenir definicions de paraules utilitzant el Diccionari</title><meta name="description" content="Utilitzeu l’aplicació Diccionari per obtenir definicions de paraules a partir de diverses fonts."><meta name="keywords" content="Viquipèdia, definició, diccionari, sinònim, diccionari de sinònims"></head><body dir="ltr" id="dic34880" class="AppleTopic"><a name="dic34880"></a><h1>Ajuda Diccionari</h1><p>Utilitzeu l’aplicació Diccionari per veure definicions de paraules i frases a partir de diverses fonts.</p><div class="Alert"><p class="Tip"><strong class="tip">Consell: </strong>També podeu <a href="help:anchor='mchl3983326c' bookID='com.apple.machelp'" class="URL">buscar paraules</a> ràpidament mentre treballeu en una aplicació o navegueu per pàgines web.</p></div><figure><img src="Art/S0001_Dictionary.png" alt="La finestra completa de Diccionari mostrant una definició. Feu clic a qualsevol paraula de la definició per veure la definició. Per veure les versions ampliades d’algunes il·lustracions d’una definició, feu clic a la il lustració. Per seleccionar una font per buscar, feu clic en el seu nom a la barra de la font, que es troba sota de la barra d’eines. Escriviu una paraula o frase al camp de cerca " height="464" width="351"></figure><p>Podeu obrir l’aplicació Diccionari des del Launchpad (feu clic a la icona del Launchpad <img src="../SharedGlobalArt/IL_Launchpad_osx.png" role="text img" alt="" height="30" width="34"> al Dock).</p><p><a href="x-help-script://com.apple.machelp/scpt/OpnAppBndID.scpt?open,com.apple.Dictionary" class="URL">Obriu el Diccionari</a></p><div id="apdfa31cd7aa57e4" class="Task"><h2 role="button" aria-controls="aria-apdfa31cd7aa57e4" aria-expanded="true" class="Name">Buscar una paraula o frase al Diccionari</h2><div class="TaskBody" role="region" aria-hidden="false" id="aria-apdfa31cd7aa57e4"><ul class="ListSingle"><li><p>Introduïu una paraula o frase al camp de cerca de l’angle superior dret de la finestra Diccionari. </p><div class="Alert"><p class="Note"><strong>Nota: </strong>Si afegiu una altra font al Diccionari, espereu que es descarregui completament abans de buscar una paraula o frase. Per obtenir informació sobre com afegir fonts, vegeu “Personalitzar les fonts de Diccionari” a continuació.</p></div><p>Si busqueu una paraula en una definició, apareix un boto SnapBack <img src="../SharedGlobalArt/IL_dictsnap_osx.png" role="text img" alt="" height="30" width="34"> al camp de cerca; feu-hi clic per tornar a la definició inicial. També podeu utilitzar els botons de fletxa a la barra d’eines de la finestra Diccionari per moure-us entre les definicions que heu vist.</p></li></ul></div></div><div id="apd3b29c6fdaf434" class="Task"><h2 role="button" aria-controls="aria-apd3b29c6fdaf434" aria-expanded="true" class="Name">Fer el text més gran o més petit</h2><div class="TaskBody" role="region" aria-hidden="false" id="aria-apd3b29c6fdaf434"><ul class="ListSingle"><li><p>Feu clic als botons A <img src="../SharedGlobalArt/IL_fontsize_osx.png" role="text img" alt="" height="30" width="67"> de la barra de la finestra de Diccionari tantes vegades com calgui. </p><p>El tipus de lletra conservarà la nova mida fins que torneu a fer clic al botó A.</p></li></ul></div></div><div id="apd168c2963cedf4" class="Task"><h2 role="button" aria-controls="aria-apd168c2963cedf4" aria-expanded="true" class="Name">Personalitzar les fonts de Diccionari</h2><div class="TaskBody" role="region" aria-hidden="false" id="aria-apd168c2963cedf4"><ul class="ListSingle"><li><p>A Diccionari, seleccioneu Diccionari &gt; Preferències. Podeu seleccionar i canviar l’ordre de les fonts, com ara diccionaris d’espanyol o coreà. Podeu establir opcions per a una font, com ara com voleu mostrar la pronúncia o en quins idiomes de la Viquipèdia voleu buscar. Les fonts que seleccioneu aquí determinaran les fonts que es mostraran al Diccionari i quan busqueu paraules.</p></li></ul></div></div><div id="apdc77a232430234" class="Task"><h2 role="button" aria-controls="aria-apdc77a232430234" aria-expanded="true" class="Name">Ocultar llenguatge obscè</h2><div class="TaskBody" role="region" aria-hidden="false" id="aria-apdc77a232430234"><ul class="ListSingle"><li><p>Si sou administrador d’un Mac, podeu controlar l’accés dels altres usuaris a paraules inadequades. Només heu de <a href="help:anchor='mtusr004' bookID='com.apple.machelp'" class="URL">configurar els controls parentals</a> del Mac i marcar la casella “Ocultar les paraules obscenes al Diccionari” al tauler Altres de les preferències de “Controls parentals”. Un cop configurats, només els podrà eliminar un administrador.</p></li></ul></div></div><p>Si busqueu una paraula i el Diccionari no troba cap resultat, pot ser que la paraula no sigui als recursos seleccionats a les preferències de l’aplicació o a causa dels controls parentals. Si és possible, el Diccionari suggereix paraules alternatives.</p><p>També podeu utilitzar l’Spotlight per obtenir una definició ràpida. Feu clic a la icona de la lupa <img src="../SharedGlobalArt/IL_spotlightmenu_osx.png" role="text img" alt="" height="30" width="32"> a l’angle superior dret de la pantalla i escriviu una paraula o una frase. </p><div class="LinkUniversal"><strong>VEURE TAMBÉ</strong><a href="help:anchor='mchlp2299' bookID='com.apple.machelp'" class="URL">Revisar l’ortografia i la gramàtica</a><a href="help:anchor='mh43558' bookID='com.apple.machelp'" class="URL">Obtenir més ajuda per al Mac</a></div></body></html>