<html lang="nl"><head><meta charset="UTF-8"><title>Definities van woorden opzoeken met Woordenboek</title><meta name="description" content="Met het programma Woordenboek kunt u in diverse bronnen definities van woorden opzoeken."><meta name="keywords" content="Wikipedia, definitie, woordenboek, synoniemen, thesaurus"></head><body dir="ltr" id="dic34880" class="AppleTopic"><a name="dic34880"></a><h1>Woordenboek Help</h1><p>Met het programma Woordenboek kunt u in diverse bronnen definities van woorden en zinsdelen opzoeken.</p><div class="Alert"><p class="Tip"><strong class="tip">Tip: </strong>U kunt ook snel <a href="help:anchor='mchl3983326c' bookID='com.apple.machelp'" class="URL">woorden opzoeken</a> vanuit een programma of vanuit webpagina's.</p></div><figure><img src="Art/S0001_Dictionary.png" alt="Het volledige Woordenboek-venster met een definitie. Klik op een woord in de definitie om de desbetreffende definitie weer te geven. Klik voor een grotere versie van sommige afbeeldingen op de afbeelding. Om een bron te doorzoeken, klikt u op de naam van de bron in de bronbalk, onder de knoppenbalk. Typ een of meer woorden in het zoekveld " height="480" width="351"></figure><p>U kunt Woordenboek openen vanuit Launchpad (klik op het Launchpad-symbool <img src="../SharedGlobalArt/IL_Launchpad_osx.png" role="text img" alt="" height="30" width="34"> in het Dock).</p><p><a href="x-help-script://com.apple.machelp/scpt/OpnAppBndID.scpt?open,com.apple.Dictionary" class="URL">Open Woordenboek</a></p><div id="apdfa31cd7aa57e4" class="Task"><h2 role="button" aria-controls="aria-apdfa31cd7aa57e4" aria-expanded="true" class="Name">Een woord of zinsdeel opzoeken in Woordenboek</h2><div class="TaskBody" role="region" aria-hidden="false" id="aria-apdfa31cd7aa57e4"><ul class="ListSingle"><li><p>Typ een of meer woorden in het zoekveld rechtsboven in het Woordenboek-venster. </p><div class="Alert"><p class="Note"><strong>Opmerking: </strong>Als u een andere Woordenboekbron toevoegt, moet u wachten tot deze volledig is gedownload voordat u een woord of zin kunt opzoeken. Zie “Woordenboekbronnen aanpassen” hieronder voor informatie over het toevoegen van bronnen.</p></div><p>Als u in een definitie een woord opzoekt, kunt u in het zoekveld op de SnapBack-knop <img src="../SharedGlobalArt/IL_dictsnap_osx.png" role="text img" alt="" height="30" width="34"> klikken om terug te keren naar uw begindefinitie. U kunt ook de pijlknoppen in de knoppenbalk van het Woordenboek-venster gebruiken om door de bekeken definities te bladeren.</p></li></ul></div></div><div id="apd3b29c6fdaf434" class="Task"><h2 role="button" aria-controls="aria-apd3b29c6fdaf434" aria-expanded="true" class="Name">Tekst groter of kleiner maken</h2><div class="TaskBody" role="region" aria-hidden="false" id="aria-apd3b29c6fdaf434"><ul class="ListSingle"><li><p>Klik op de knoppen met de kleine of de grote 'A' <img src="../SharedGlobalArt/IL_fontsize_osx.png" role="text img" alt="" height="30" width="67"> in de knoppenbalk van het Woordenboek-venster tot de tekst de gewenste grootte heeft. </p><p>De tekst behoudt de nieuwe grootte totdat u weer op een van de knoppen klikt.</p></li></ul></div></div><div id="apd168c2963cedf4" class="Task"><h2 role="button" aria-controls="aria-apd168c2963cedf4" aria-expanded="true" class="Name">Woordenboekbronnen aanpassen</h2><div class="TaskBody" role="region" aria-hidden="false" id="aria-apd168c2963cedf4"><ul class="ListSingle"><li><p>Kies 'Woordenboek' &gt; 'Voorkeuren' in Woordenboek. U kunt de volgorde van bronnen wijzigen en bronnen selecteren zoals Spaanse en Koreaanse woordenboeken. U kunt opties voor een bron instellen, zoals bijvoorbeeld de weergave van uitspraakinformatie, of de zoektaal voor Wikipedia. De bronnen die u hier selecteert, bepalen welke bronnen worden weergegeven in Woordenboek en bij het opzoeken van woorden.</p></li></ul></div></div><div id="apdc77a232430234" class="Task"><h2 role="button" aria-controls="aria-apdc77a232430234" aria-expanded="true" class="Name">Grof taalgebruik verbergen</h2><div class="TaskBody" role="region" aria-hidden="false" id="aria-apdc77a232430234"><ul class="ListSingle"><li><p>Als u een beheerder bent van een Mac, kunt u de toegang van andere gebruikers tot ongepast taalgebruik beperken. <a href="help:anchor='mtusr004' bookID='com.apple.machelp'" class="URL">Stel ouderlijk toezicht in</a> op de Mac en schakel het aankruisvak 'Verberg grof taalgebruik in woordenboek' in in het paneel 'Andere' van het voorkeurenpaneel 'Ouderlijk toezicht'. Nadat dit is ingesteld, kan alleen een beheerder instellingen voor ouderlijk toezicht uitschakelen.</p></li></ul></div></div><p>Als u een woord zoekt, maar Woordenboek geen resultaten geeft, komt het mogelijk niet voor in de bronnen die in de Woordenboek-voorkeuren zijn geselecteerd of is ouderlijk toezicht ingeschakeld. Indien mogelijk stelt Woordenboek alternatieve woorden voor.</p><p>U kunt ook Spotlight gebruiken om snel een definitie op te zoeken. Klik op het vergrootglas <img src="../SharedGlobalArt/IL_spotlightmenu_osx.png" role="text img" alt="" height="30" width="32"> rechtsboven in het scherm en typ een woord of zinsdeel. </p><div class="LinkUniversal"><strong>ZIE OOK</strong><a href="help:anchor='mchlp2299' bookID='com.apple.machelp'" class="URL">Spelling en grammatica controleren</a><a href="help:anchor='mh43558' bookID='com.apple.machelp'" class="URL">Meer help voor uw Mac krijgen</a></div></body></html>