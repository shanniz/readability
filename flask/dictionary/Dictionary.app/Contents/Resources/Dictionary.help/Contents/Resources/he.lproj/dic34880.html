<html lang="he"><head><meta charset="UTF-8"><title>קבלת הגדרות של מילים באמצעות ״מילון״</title><meta name="description" content="השתמש/י ביישום ״מילון״ כדי לקבל הגדרות למילים ממקורות שונים."><meta name="keywords" content="ויקיפדיה, הגדרה, מילון, מילה נרדפת, מילון מילים נרדפות"></head><body dir="rtl" id="dic34880" class="AppleTopic"><a name="dic34880"></a><h1>עזרה בנושא המילון</h1><p>השתמש/י ביישום ״מילון״ כדי לראות הגדרות למילים ולביטויים ממגוון מקורות.</p><div class="Alert"><p class="Tip"><strong class="tip">טיפ: </strong>ניתן גם <a href="help:anchor='mchl3983326c' bookID='com.apple.machelp'" class="URL">לחפש מילים</a> במהירות תוך כדי עבודה ביישום או גלישה באינטרנט.</p></div><figure><img src="Art/S0001_Dictionary.png" alt="החלון השלם של ״מילון״ עם הגדרה מוצגת. ניתן ללחוץ על כל מילה בהגדרה כדי לראות הגדרה שלה. לצפייה בגירסאות מוגדלות של חלק מהאיורים בהגדרה, לחץ/י על האיור. לבחירת מקור לחיפוש, לחץ/י על שמו בסרגל המקורות הממוקם מתחת לסרגל הכלים. הקלד/י מילה או צירוף מילים בשדה החיפוש " height="470" width="351"></figure><p>ניתן לפתוח את ״מילון״ מה-Launchpad (לחץ/י על הצלמית של Launchpad <img src="../SharedGlobalArt/IL_Launchpad_osx.png" role="text img" alt="" height="30" width="34"> ב-Dock).</p><p><a href="x-help-script://com.apple.machelp/scpt/OpnAppBndID.scpt?open,com.apple.Dictionary" class="URL">פתח את ״מילון״ עבורי</a></p><div id="apdfa31cd7aa57e4" class="Task"><h2 role="button" aria-controls="aria-apdfa31cd7aa57e4" aria-expanded="true" class="Name">חיפוש מילה או צירוף מילים ב״מילון״</h2><div class="TaskBody" role="region" aria-hidden="false" id="aria-apdfa31cd7aa57e4"><ul class="ListSingle"><li><p>הקלד/י מילה או צירוף מילים בשדה החיפוש בפינה הימנית העליונה של חלון ״מילון״. </p><div class="Alert"><p class="Note"><strong>הערה: </strong>אחרי הוספה של מקור נוסף ל״מילון״ יש להמתין עד שתסתיים ההורדה שלו ורק לאחר מכן לחפש מילה או צירוף מילים. לקבלת מידע על הוספת מקורות, עיין/י ב״התאמה אישית של מקורות ׳מילון׳״ להלן.</p></div><p>אם תחפש/י מילה בתוך הגדרה, יוצג כפתור SnapBack <img src="../SharedGlobalArt/IL_dictsnap_osx.png" role="text img" alt="" height="30" width="34"> בשדה החיפוש; לחץ/י עליו כדי לחזור להגדרה הפותחת. ניתן גם להשתמש בכפתורי החצים בסרגל הכלים של חלון המילון כדי לעבור בין ההגדרות בהן צפית.</p></li></ul></div></div><div id="apd3b29c6fdaf434" class="Task"><h2 role="button" aria-controls="aria-apd3b29c6fdaf434" aria-expanded="true" class="Name">הגדלה או הקטנה של מלל</h2><div class="TaskBody" role="region" aria-hidden="false" id="aria-apd3b29c6fdaf434"><ul class="ListSingle"><li><p>לחץ/י על כפתורי ״A״ <img src="../SharedGlobalArt/IL_fontsize_osx.png" role="text img" alt="" height="30" width="67"> בחלון של המילון כמה פעמים שנדרש. </p><p>הגופן יישאר בגודל החדש עד שתלחץ/י שוב על הכפתור ״A״.</p></li></ul></div></div><div id="apd168c2963cedf4" class="Task"><h2 role="button" aria-controls="aria-apd168c2963cedf4" aria-expanded="true" class="Name">התאמה אישית של מקורות ״מילון״</h2><div class="TaskBody" role="region" aria-hidden="false" id="aria-apd168c2963cedf4"><ul class="ListSingle"><li><p>במילון, בחר/י ״מילון״ &gt; ״העדפות״. ניתן לבחור מקורות ולשנות את הסדר שלהם, למשל מילונים באנגלית ובספרדית. ניתן להגדיר אפשרויות עבור מקורות, למשל כיצד להציג אופני הגייה או באילו גירסאות שפה של ויקיפדיה יש לחפש. המקורות שתבחר/י כאן קובעים אילו מקורות יוצגו ב״מילון״ וכשתחפש/י הגדרות של מילים.</p></li></ul></div></div><div id="apdc77a232430234" class="Task"><h2 role="button" aria-controls="aria-apdc77a232430234" aria-expanded="true" class="Name">הסתרת מילים בוטות</h2><div class="TaskBody" role="region" aria-hidden="false" id="aria-apdc77a232430234"><ul class="ListSingle"><li><p>אם הינך מנהל/ת המערכת של Mac, באפשרותך לשלוט בגישה של משתמשים אחרים למילים בוטות. פשוט <a href="help:anchor='mtusr004' bookID='com.apple.machelp'" class="URL">הגדר/י כלי בקרה להורים</a> ב-Mac ולאחר מכן בחר/י בתיבת הסימון ״הסתר גסויות במילון״ בחלונית ״אחר״ בהעדפות ״כלי בקרה להורים״. לאחר הגדרת כלי בקרה להורים, רק מנהל/ת מערכת יכול/ה להסיר אותם.</p></li></ul></div></div><p>אם הינך מחפש/ת מילה ויישום המילון אינו מוצא תוצאות, יתכן שהמילה אינה נמצאת במקורות שבחרת בהעדפות המילון, או שמוגדרים כלי בקרה להורים. אם ניתן, המילון מציע מילים חלופיות.</p><p>ניתן גם להשתמש ב-Spotlight לקבלת הגדרה מהירה. לחץ/י על צלמית הזכוכית המגדלת <img src="../SharedGlobalArt/IL_spotlightmenu_osx.png" role="text img" alt="" height="30" width="32"> בפינה הימנית העליונה של המסך ולאחר מכן הקלד/י מילה או צירוף מילים. </p><div class="LinkUniversal"><strong>ראה/י גם</strong><a href="help:anchor='mchlp2299' bookID='com.apple.machelp'" class="URL">בדיקת איות ודקדוק</a><a href="help:anchor='mh43558' bookID='com.apple.machelp'" class="URL">קבלת עזרה נוספת עבור ה-Mac</a></div></body></html>